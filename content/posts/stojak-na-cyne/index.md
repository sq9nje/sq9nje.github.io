---
title: "Stojak na szpulę z cyną"
date: 2012-12-03
categories:
  - Warsztat
draft: false
lightgallery: true
---
Przechodząc przez alejkę z narzędziami w moim osiedlowym supermarkecie mój wzrok padł na taki mały, podobny do szufladki, pojemnik magazynowy i zrodził się pomysł jak zrobić z niego stojak na szpulę z cyną. Pomimo, że różne stojaki i podstawki na cynę są dosyć łatwo dostępne w handlu, ich chińskie konstrukcje  nie budzą we mnie zaufania co do solidności. Zwykle wykonane są z cienkiej blachy, która nie jest chyba zbyt wytrzymała i może się łatwo wyginać. Estetyka ich wykonania też pozostawia trochę do życzenia. Z tego powodu, no i dlatego, że to fajna zabawa, postanowiłem sobie taki stojak zrobić samemu.

{{< image src="img/stojak_1.jpg" caption="Stojak na szpulę" >}}
{{< image src="img/stojak_2.jpg" caption="Stojak na szpulę" >}}

Do budowy stojaka potrzebne będą:
*  mały pojemnik magazynowy – dostępny w każdym supermakecie lub sklepie budowlanym za ok. 2 zł,
*  kawałek rurki aluminiowej lub miedzianej fi 10 – 15mm albo okrągły kołek drewniany,
*  dwa blachowkręty z łbem cylindrycznym.
Szczegóły budowy stojaka widać na zdjęciach. Odmierzamy odpowiedni odcinek rurki i na jego końcach wiercimy otworki na blachowkręty – u mnie fi 3mm. Na rurkę nakładamy szpulę, wkręty przykręcamy do krawędzi pojemnika i gotowe!

Konstrukcja jest bardzo prosta i tania, a daje sporo satysfakcji. Pojemnik bardzo stabilnie stoi na stole i od kiedy używam tego stojaka nie narzekam na to, że nie mogę znaleźć swojej cyny (wiem, że zgubienie kilogramowej sypulki może wydawać się niemożliwe, ale na moim biurku są zwykle warstwy rupieci :) ), ani że lutowie się gdzieś zaplątało. Stojak taki będzie się również świetnie nadawał na kilka mniejszych szpulek z kolorowymi przewodami połączeniowymi, kynarem, czy nawet drutem nawojowym o różnej średnicy. 