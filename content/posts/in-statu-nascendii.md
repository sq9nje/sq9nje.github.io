---
title: "In Statu Nascendii"
date: 2012-07-26
draft: fasle
---
Heh, kolejny blog w internecie… No ale w zasadzie to mój pierwszy!

Na imię mam Przemek, mieszkam obecnie w Katowicach. Od kilku lat jestem licencjonowanym krótkofalowcem, mój znak wywoławczy to SQ9NJE. Chociaż zawodowo zajmuję się bardziej z informatyką, interesuje mnie elektronika. Mam nadzieję, że na tym blogu będę dokumentował swoje poczynania właśnie w dziedzinach związanych z moimi zainteresowaniami – radiem i elektroniką.

O ile rzeczywiście jest to mój pierwszy blog, to swoje miejsce w internecie miałem zawsze od mniej więcej 1999 roku. Jeśli czegokolwiek się przez ten czas nauczyłem, to tego, że zwykle nie wystarcza mi samodyscypliny, żeby regularnie przygotowywać dopracowane artykuły i publikacje, choć często mam ochotę podzielić się jakimś pomysłem. Mam nadzieję więc, że forma blogu pozwoli mi wyrażać się w sposób nieskrępowany :)
